# 29

La bella mia sta malat’ a letto,  
Tene la mala pasca ca s’ ’a vatte.  
Se l’ ha mangiate doie ialline cotte,  
S’ ha rusecate l’ ossa comm’ a ghiatta,  
Se l’ ha mangiate di’ cuopp’ ’e cunfiette,  
Ge l’ ha asseccate di’ puzzille d’ acqua.  
Tu te crerive ’i mi fà’ rispietto:  
I’ ’n at’ amante tengo e tu ge schiatte.

*La bella mia sta malata a letto:  
tiene la mala pasqua che la batte.  
S’ha mangiate due galline cotte  
s’ha rosicchiate l’ossa come un gatto  
s’ha mangiati due sacchi di confetti  
s’ha prosciugate due sorgenti d’acqua.  
Ti lusingavi di farmi dispetto:  
io un’altra amante tengo e tu ci schiatti.*


