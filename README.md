Canti del popolo di Meta, tradotti da Roberto Reale
===

*a Laura Celentano  
di Meta  
per la quale imparammo  
quanto di greca umanità ci fosse in noi  
quanto di disumano in Grecia*


CANZUNE
---

# 1

’A bella mia se chiamma Matalena,  
M’ ha fatto peniäre ’n anno sano,  
Cu’ na mana me chiamm’ e dice: viene;  
Cu ’n’ àuta po’ da me se n’ alluntana.  
Lèrat’ 'a fantasia ca ’ncapa tiene,  
Duna ’stu cor’ a chi prummiso l’ haie.  
Si l’ haie prummis’ a me, tu tiene tiene;  
Si l’ haie prummis’ a ’n ato, nu’ mancare.

*La bella mia si chiama Maddalena;  
un anno intero m’ha fatto penare.  
Con una mano mi fa cenno e dice: — Vieni!  
e poi con l’altra mi tiene lontano.  
Basta con i capricci: cos’hai in testa?  
Il tuo cuore dallo a chi glie l’hai promesso.  
E se l’hai promesso a me, tienici fede;  
se l’hai promesso a un altro, non mancare.*


# 2

— Aggio saputo ca la morta vene:  
Tutte li bbelle se li vo’ pigliare.  
Tu che si’ bella mièttete ’mpenziere:  
Chisti bbellizz’ a chi li buò’ lassare?  
Tu lassarill’ a chi te ge vo’ bene,  
Si è pe’ me, i’ nun te voglio male.  
— Chiù priest’ ’i lassari’ a lu turreno,  
Pe’ n’ ’i lassar’ a te, core de cane.

*— M’hanno detto che viene la morte  
per pigliarsi le donne più belle.  
Tu che sei bella non puoi star tranquilla:  
queste bellezze a chi le vuoi lasciare?  
Lasciale, deh, a chi ti vuole bene:  
e io verbigrazia non ti voglio male.  
— Le lascerei più tosto alla negra terra  
per non lasciarle a te, cuore di cane.*


# 3

Aggio saputo ca si’ fatta santa,  
A la ghièsia ge vaie spissamente.  
’Sta curunella che purtat’ avante,  
Ge la purtate pe’ ’ngannà’ li ggente.  
M’ haie ’ngannat’ a me, pòver’ amante,  
Cussì te pòzzano ingannà’ li tuoie parente.  
Chesto te dic’ a te, da oggi avante,  
Troppa folla ge truov’ a lu cunvento.

*Ho saputo che ti sei fatta santa;  
pure alla chiesa vai, assiduamente.  
La coroncina, neh, che porti avanti,  
tu ce la porti a inganno della gente.  
A me tu m’hai ingannato, povero amante:  
così ti possano ingannare i tuoi parenti.  
Ti dico questo, a te: d’ora in avanti  
troppa folla ci trovi a quel convento.*


# 4

Aizo l’ uocchie ’ncielo e vevo ’na stella.  
Potènzia d’amore! quanto si’ bella!  
Chiamm’ a Ros’ e risponne ’Ngiolella:  
Dimme, figliola, qua’ te pare bella?  
’A quanno ca ge vavo appier’ a chella:  
Me ge vo’ fà’ murì’ la cana bella.  
Chella se pò chiammà’ la vera stella.  
Chella che porta ’mpietto di’ ruselle.

*Alzo gli occhi al cielo e vedo una stella:  
potenza d’amore — quanto sei bella!  
Chiamo Rosa e risponde Angiolella.  
— Dimmi, figliola, qual ti pare bella?  
Da quando le vado dietro, lei  
mi ci vuol far morire, infame e bella.  
Colei si può chiamar la vera stella:  
colei che porta in petto due roselle.*


# 5

A l’ acqu’ a l’ acqua de li ffuntanelle,  
A do’ ge vanno li ddonn' a lavare,  
Là me la voglio scègliere la meglia,  
E semp’ appiero la voglio purtare.  
Tutte me diciarranno : Quant’ è bella!  
A do’ l’ he’ fatta ’sta caccia riale?  
— L’ aggio fatt’ a li pporte de l’ Avella ,  
A do’ la neve nun ze spegna maie.

*All’acqua, all’acqua delle fontanelle  
dove ci vanno le donne a lavare  
mi voglio scegliere la meglio  
e sempre con me la voglio portare.  
Tutti mi diranno: — Quanto è bella!  
Dove l’hai fatta ’sta caccia reale?  
— L’ho fatta alle porte dell’Avella  
dove la neve non si consuma mai.*


# 6

Amava ’na donna, se chiammav’ Agnese,  
’N’ ata n’ amav’ e se chiammava Rosa,  
’N’ ata n’ amav’ e se chiammava Teresa;  
Sulo Teresa me dava quaccosa.  
Corro nu iuorno cu’ carrera tesa  
Pe’ vedè’ ’st’ auciello a do’ s’ aposa;  
Iette pe’ dà’ nu vas’ a ’sta Teresa,  
E '’cuollo me currett’ Agnese e Rosa.

*Amavo una donna: era il suo nome Agnese.  
Ne amavo un’altra: le dicevan Rosa.  
Un’altra ancora: si chiamava Teresa.  
Ma... solo Teresa mi dava qualcosa.  
E un giorno corsi di carriera tesa  
per veder quest’uccello ove si posa.  
E volli darle un bacio, alla Teresa:  
non mi saltano addosso Agnese e Rosa?*


# 7

’A primma vota che me cunfessaie,  
Me cunfessai’ a nu prericatore.  
La primma cosa che m’ addimannaie,  
Me ge lu disse: Figlio, faie l’ ammore?  
I’ ge disse: Patre, tu che ne saie?  
— I’ me ne vavo da lu ’ntenzione.  
La penitènzi’ a te te voglio dare:  
Spisse va vance e pòrtece chiù amore.

*La prima volta che mi confessai  
mi confessai da un santo predicatore.  
La prima cosa che mi domandò,  
mi disse: — Figliolo, fai all’amore?  
Io gli risposi: — Padre, e che ne sai?  
— Io conosco le tue intenzioni.  
Una penitenza te la voglio dare:  
va’ da lei spesso e portale più amore.*


# 8

Arevo piccerillo te piantaie  
E t’ aracquaie cu’ lu mio surore.  
Vene nu vient’ e ne vuttaie nu rammo,  
La verde fronna tramutaie culore;  
Lu fruttu roce se ge fice amaro,  
A do’ è ghiuto lu rorge sapore?  
Viènece, mort’, e tròvece riparo,  
Mo che la bella mi’ ha cagnat’ amore.

*Albero pargoletto ti piantai  
ti innaffiai con il mio sudore.  
Il vento viene e ne strappa un ramo  
la fronda verde mutò di colore.  
Il frutto dolce mi si fece amaro:  
dov’è perduto quel dolce sapore?  
Vieni qui, morte, trovaci riparo,  
tanto la bella mia ha cambiato amore.*


# 9

Bella che stat’ a ’st’ àsteco schianato,  
’Sti bionne capelluzze v’ asciuglite.  
Int’ a ’na còncua r’ acqua li llavate.  
Chiù bionne ca n’ è l’ oro li ffacite.  
Quann’ a ’sta spatelluzza li vvutate,  
Chiù ghianca e russulella ve facite.  
Po’ li spalluzz’ a lu sole vutate,  
Li ragge de lu sole ’ntrattenite.  
Quann’ a ’sta fenestella v’affacciate,  
Me ne tirate cu’ la calamita.

*Da quest’altana, bella, vi mostrate:  
i biondi capellucci vi sciogliete.  
Poi a una conchetta d’acqua li lavate  
e biondi più che l’oro ve li fate.  
Quando ve li avvolgete alla spadina  
più bianca e vermiglietta diventate.  
Poi voltate le spallucce al sole  
e del sole i raggi catturate.  
Quando alla finestrella vi affacciate  
me ne tirate con la calamita.*


# 10

Bella figliola, nun t’ arde lu core,  
Quanno la sera me siente passare?  
Allumma la cannela e ghiesce fore:  
Dincill’ a mamma toia ca vuò’ filare.  
Si màmmeta te dice qua’ parola  
Dincillo tu ca dinto nu’ può’ stare:  
Ge sta ninnillo mio da cà fore,  
Tutta de fuoco me sent’ allummare.

*Bella figliola, non ti arde il cuore  
quando la sera mi senti passare?  
Alluma la candela... vieni fuori;  
diglielo a mamma tua che vuoi filare.  
Se mamma tua ti dice una parola  
diglielo tu che dentro non puoi stare:  
— Là ci sta il nino mio, e io  
tutta di fuoco mi sento incendiare.*


# 11

Càrcere fatt’ a làmmi’ e nun a trave,  
I’ mescheniello dinto me ge trovo.  
Càrcere fatta pe’ l’ uòmmene brave ,  
Ge vanno dint’ e pèrdeno li pprove.  
Vene lu carceriere cu’ li cchiave,  
E serr’ ’a porta cu’ lecchiett’ e chiuove.  
Misero me, si carcerato vavo,  
Chiamm’ amic’ e parient’ e nu’ ne trovo!

*Carcere fatto a volta e non a trave,  
io meschinello dentro mi ci trovo.  
Carcere che spezza gli uomini valenti:  
ci entrano e ci lasciano la tempra.  
Viene il carceriere con le chiavi,  
assedia la porta di spranghe e di chiodi.  
Misero me, se carcerato vado;  
chiamo amici e parenti e non ne trovo.*


# 12

Ch’ addore de garuòfene che sento!  
’Mpiett’ a nennella mia ge n’ è ’na schianta.  
Chiste nun zo’ garuòfene nè niente,  
È ’u sciat’ ’i nenna mia ch’ addora tanto.  
Si quaccheruno me la tene mente,    
Ge lu faccio pigliare l’ uoglio santo.  
E si màmmeta toia n’ è cuntenta ,  
Tu munacell’ e i’ mònaco santo.

*Che odore di garofani che sento...!  
Ce ne sta un mazzo in petto a nenna mia!  
Questi non son garofani, né altro:  
è respiro di nenna mia che odora tanto!  
Se qualcuno me la guarda con la voglia  
glie lo faccio pigliare l’olio santo!  
E se mamma tua di noi non è contenta  
tu ti fai monachella e io monaco santo.*


# 13

Chi t’ ha ditto ca n’ aggio ’nnammurate?  
Sette ne tengo a lu cumanno mio.  
Una la teng’ a Massa e ’n’ at’ a Crape,  
’N’ ata la teng’ a la chiana de Vico,  
’N’ ata ne tengo ’ncopp’ a Massaquana,  
’N’ ata ne tengo ’ncopp’ a Santu Vito,  
’N’ ata me la teng’ a lu mio lato:  
A chella conto li ppatute mie.

*Chi è venuto a dirti che non tengo innamorate?  
Sette ne tengo, pronte al mio comando.  
Una la tengo a Massa e un’altra a Capri  
un’altra alla piana di Vico  
un’altra ancora sopra Massaquano  
un’altra sta sopra Santo Vito  
e un’altra me la tengo qui vicino:  
a lei confido le pene mie d’amore.*


# 14

Dummèneca matina de li Pparme  
Pe’ me nu’ fosse fatto maie iuorno!  
Iett’ a la ghièsia pe’ purtà’ la parma,  
Me li bedette ciento sbirr’ attuorno.  
I’ le dicette: N’ aggio fatto danno’,  
N’ aggi’ acciso nisciun’ a 'sti cuntuorne.  
Da Nàpule è benuta la cunnanna:  
De stà’ cu’ nenna mia nott’ e ghiuorno.

*Domenica mattina delle Palme  
non si fosse mai per me levato giorno!  
Alla chiesa andai, per portar la palma:  
mi vidi almeno cento sbirri attorno.  
Gli dissi: — Non ho fatto danno,  
non ho ucciso nessuno a ’ste contrade!  
Da Napoli è venuta la condanna:  
stare con nenna mia la notte e il giorno.*


# 15

Faccia de nucepièrzeco sciuruto,  
Pare che la lïata t’ ha seccato,  
Me vien’ appiero comm’ a nu speruto,  
Comme nun ge stèssero chiù ’nnammurate.  
Vaie dicenno che nu’ m’ he’ vuluto,  
Pecchè nu’ dice che t’ aggio lassato?

*Faccia di noce persica sfiorita:  
pare che la gelata ti ha seccato!  
Mi vieni dietro come un disperato  
come se non ci fossero più al mondo innamorate.  
Racconti in giro che non m’hai voluta:  
perché non dici che io ti ho lasciato?*


# 16

Fenestelluzza tutta rentagliata,  
Comme la fronna de lu gesummino,  
La nott’ apert’ e lu iuorno serrata,  
Lu fai’ apposta pe’ dispietto mio.  
Fenesta, si t’ avess’ a ’n’ atu luoco,  
Centemìlia piezze te farria.  
Fenesta, te puozz’ àrdere de fuoco,  
Pecchè ge tiene ’nchius’ a nenna mia.

*Finestrella mia, intarsiata tutta  
come fronda di gelsomino,  
la notte stai aperta e il giorno serrata:  
lo fai apposta per tormento mio.  
Finestra, se ti avessi in altro luogo  
in centomila schegge ti farei.  
Finestra, che tu possa ardere nel fuoco  
perché ci tieni chiusa a nenna mia.*


# 17

Figliola, ca si’ bell’ e nun abballe,  
Ge tiene nu pertus’ a la vunnella.  
Vaie chiù sotto, ge truove 'na palla  
Ge vanno trenta ròtue de pelle.  
De stoppa ge ne vonno dece balle,  
De pece ge ne vole nu vasciello.  
Si te la vuò’ sanare chesta palla,  
Ge vo’ ’na botta de lu mio martiello.

*Figliola, che sei bella ma non balli:  
attenta, ché hai uno sgarro nella gonna!  
E se cerchi sotto, troverai una falla:  
per turarla trenta rotoli di pelle,  
di stoppa ne consumi dieci balle  
e di pece non ti basta un bastimento.  
Ma se tu la vuoi sanare questa falla  
d’uopo è una botta del mio gran martello!*


# 18

Figliola, dàtte vot’ a ’sta ienesta:  
A tiempo ca t’ amav’ i’ era pazzo.  
Màmmeta va agghiustenno parentezza  
Tu nun zi’ bona manco pe’ vaiassa.  
Si nun tiene crianz’ i’ te ne ’mmezzo;  
Si nun parle poco abbusche ’faccia.  
Nun piglia tanta botte ’na galessa.  
Quanta cièfere piglio int’ a ’sta nassa.

*Figliola, e appènditici a ’sta ginestra!  
Al tempo che t’amavo io ero pazzo.  
Tua madre parla d’imbastire parentela:  
tu non sei buona neppure a far da serva.  
Se non sai di creanza io te ne insegno:  
meglio che parli poco o tu ne buschi!  
Non prende un calesse tante botte  
quanti cefali ci vanno nella nassa.*


# 19

Figliola, te petriene ca si’ bella:  
Nisciuna de ’sti luoche arresommiglie.  
Te mettarria ’ncopp’ a ’na rotella,  
Tutta chiena de pòrev’ e de palle.  
Tiene la vocca de la parruccella,  
Tiene lu naso de lu pappavallo.  
Si’ scartellata comm’ a bicchiarella  
Si’ tutta struppïat’ e sempe parle!

*Figliola, ti lusinghi d’esser bella...  
che in beltà nessuna ti è compagna.  
A berlina io ti terrei su un rotella  
tutta piena di polvere e di palle.  
La bocca tieni della cinciarella  
il naso uguale uguale a un pappagallo.  
Più còncava pure d’una vecchierella  
più storta d’una storpia e ancora parli!*


# 20

Figliulo cu’ ’sta capa ’ncarnatella,  
Dint’ a ’stu luoco faie lu sagli’ e scenne.  
Gi haie mannato pe’ mille zetelle,  
Nisciuna mamma te vò dà’ la figlia.  
N’ haie fatte trìpet’ e trepetelle!  
Nun haie pututo sparà’ ’stu mastrillo!  
Chesto te dic’ a te, figliulo bello:  
Viecchio te fai’ e nisciuno te piglia.

*Figliolo, la tua faccia rubizza  
per queste case ci sale e ci scende.  
Mandi imbasciata a mille fanciulle:  
nessuna mamma ti vuol dar la figlia.  
Ne hai fatte di carambole e di imbrogli:  
non c’è incappata una nel tuo vischio!  
Questo ti dico a te, figliolo bello:  
vecchio ti fai e nessuna ti piglia.*


# 21

Galera cu’ ’sti nuove peramiente,  
Staie scuverta ciento migli’ a mare.  
Li bbele d’ or’ e li rimme d’ argiento,  
Quanto chiù puorte tu chiù bella pare.  
Galera, si gi ancappe sotto viento,  
Li bbele abbascio te facci’ acalare.  
N’ aggio paura d’ acqua nè de viento:  
Tengo nennillo mio marenaro.

*Galera dai nuovi paramenti,  
stai scoperta cento miglia a mare.  
Vele d’oro e remi d’argento  
quanto più porti tu più bella pari!  
Galera, se m’incappi sotto vento  
giuro che le vele ti faccio calare.  
— Non ho paura d’acqua né di vento:  
tengo a nennillo mio marinaio.*


# 22

Ge volimm’ amar’ e la gente nu’ bonno:  
Vi’ che ne vonno ’sta gente da mene.  
Vonno che de ’sti panne me ne spoglio,  
Che nu’ pozzo fà’ l’ ammore ’n aterno.  
Si ge venesse la rigina de Spagna  
E me dicess’: Amore, nun amà’ chiù donna,  
Cu’ ’na spata me passa vanna vanna:  
Nu’ ’nganno nenna mia pe’ ’n’ ata donna.

*Ci vogliamo amare e la gente non vuole.  
Ma che ne vuole ’sta gente da me?  
Vogliono che dei miei panni io me ne spogli,  
ché non posso fare l’amore in eterno...  
Ma io, venisse pure la maestà di Spagna  
e mi dicesse: — Amore, non amare donne,  
e con la spada mi passasse parte a parte...  
Io non rinnego nenna mia per altre donne.*


# 23

I’ g’ era peccerillo de dui’ anne.  
Mamma me disse: Nun amare donne,  
I’ la ’ntenniett' a nzino a li vint’ anne,  
A li vintuno po’ amaie di’ ronne.  
Ge n’ amaie una ch’ era ’na tiranna;  
L’ ata me fice pèrdere lu suonno.  
Avesso ’ntiso chella cara mamma,  
Nun gi avarria perzo lu mio suonno.

*Io ero un fantolino di due anni  
e mamma me lo disse: — Non amare donne.  
Fino ai vent’anni la volli ubbidire  
e poi ai ventuno volli amar due donne.  
E la prima che amai era una tiranna,  
la seconda mi ci fece perdere il sonno.  
Avessi dato retta alla mia mamma!  
Non ci avrei perso il bene del mio sonno.*


# 24

Iett’ a la chianca pe’ m’ abbuscà’ ’n uosso,  
Pe’ me ge fare ’na menesta ’rassa;  
Ge truvaie nu cane tanto ’ruosso,  
Me corre ’ncuollo comm’a Satanasso.  
Iette chiù ’nnante e ge truvaie nu fuosso,  
E cu’ lu pede ve iette da vasso.  
Nu’ chiagno ca so’ ghiut’ int’ a lu fuosso;  
Chiagno nennella mia ca mo me lassa.

*Andai al macello a procurarmi un osso,  
che ne potessi far minestra grassa.  
Ci stava un cane — giuro — assai grosso:  
mi salta addosso come un satanasso.  
Vado più avanti, ci incontro un fosso:  
io spingo il piede e mi trovai da basso.  
Non piango che son caduto dentro al fosso:  
piango la nenna mia che mo’ mi lascia.*


# 25

Iett’ a piscar’ a nu pìcculu mare,  
Credenno ch’ era sulu piscatore.  
Là ge truvaie tanta marenare:  
Nu’ gi abbastava lu mare maggiore.  
Vogli’ abbannunare lu piscare,  
Nun voglio mangià’ pesce cu’ sudore:  
Nun voglio che se dice oggi o dimane:  
Pàssero viecchio ’ncappato ’ncaiola.

*Andai a pescare al più piccolo mare  
credendo ch’ero il solo pescatore.  
Là ci trovai mille e mille marinai  
che non bastava il mare maggiore.  
Io voglio abbandonarlo il mio mestiere,  
non voglio mangiar pesce con sudore.  
Non voglio che si dica, oggi o domani:  
«passero vecchio in gabbia caduto».*


# 26

Iett’ a Roma pe me fare Papa,  
E pe’ la via addeventaie paputo.  
Iette pe da nu muorz’ a nu senape,  
’Mmocca me venne ’na cimma d’ aruta.  
Vuò’ mettere lu pede a do’ nun cape:  
Là ge può sciulià’ e te derrupe.  
Si vuò’ sapere a do’ stanno li ccrape,  
A do’ vide ’nturnià’ spisso lu lupo.

*A Roma andai per diventare Papa  
ma per la via mi ritrovai papùto.  
Vado per dar morsi a una senàpe:  
in bocca mi sento una cima di ruta.  
A mettere il piede dove non ci cape  
tu ci puoi scivolare e ti dirupi.  
Se vuoi sapere dove stan le capre:  
dove vedi aggirarsi spesso il lupo.*


# 27

I’ te salut’ a te, bianco palazzo;  
Lu masto che gi ha data tant’ autezza.  
I’ saluto cuscin’ e matarazze,  
A do’ se riposa la vosta bellezza.  
Da ’stu curpetto ne vurria nu lazzo,  
Nu capelluzzo da ’sti bbionne trezze  
Preia lu cielo t’ avess' int’ a ’sti brazze;  
Me ne vurria murì’ de cuntentezza.

*Io ti saluto a te, bianco palazzo;  
l’artefice t’ha dato tant’altezza!  
Io vi saluto a voi, cuscini e materassi  
ove riposa la vostra bellezza.  
Del tuo corpetto ne vorrei un nastro,  
solo un capello delle bionde trecce!  
Voglia il cielo t’avessi in queste braccia:  
me ne vorrei morir di contentezza.*


# 28

Iunne capille miei, iunne capille,  
Pure quanno cammine parite bella.  
Facite muri’ l’ amant’ a mill’ a mille,  
Po’ li vai’ a sanà’ cu’ st’ uocchie belle.  
Dint’ a ’stu palazzo ge ne stanno mille;  
Sulo nennella mia g’ è la chiù bella.

*Biondi capelli miei, biondi capelli,  
solo se camminate siete bella.  
Fate morir gli amanti a mille a mille  
e poi li sanate con quest’occhi belli.  
In questo palazzo ce ne stanno mille;  
solo nennella mia è la più bella.*


# 29

La bella mia sta malat’ a letto,  
Tene la mala pasca ca s’ ’a vatte.  
Se l’ ha mangiate doie ialline cotte,  
S’ ha rusecate l’ ossa comm’ a ghiatta,  
Se l’ ha mangiate di’ cuopp’ ’e cunfiette’,  
Ge l’ ha asseccate di’ puzzille d’ acqua.  
Tu te crerive ’i mi fà’ rispietto:  
I’ ’n at’ amante tengo e tu ge schiatte.

*La bella mia sta malata a letto:  
tiene la mala pasqua che la batte.  
S’è mangiate due galline cotte  
s’è rosicchiate l’ossa come un gatto  
s’è mangiati due sacchi di confetti  
s’è prosciugate due sorgenti d’acqua.  
Ti lusingavi di farmi dispetto:  
io un’altra amante tengo e tu ci schiatti.*


# 30

La tòrtora si perde la cumpagna,  
Tuttu lu iuorno sta malancunosa;  
Po’ trova l’ acqua fresca e se gi abbagna,  
E se lu beve tutta ’ntruvulosa.  
Po se ne va a nu pizzo de muntagna,  
Là se li chiagne li malanne suoie.  
Cussì è la nenna quanno se scumpagna,  
Perde li guste, li spass’ e li suone.  

*La tortora se perde la compagna  
un giorno intero se ne sta intristita.  
Poi trova l'acqua fresca, vi si bagna,  
e se la beve tutta annuvolata.  
Poi se ne va alla cima di un monte  
e là si piange le disgrazie sue.  
Così è la nenna quando si scompagna:  
smarrisce ogni gusto e ogni piacere.*


# 31

Lu spasso de lu ventre è lu ppane,  
Lu spasso de lu vino so’ i prummune,  
Lu spasso de lu lèper’ è la tana,  
Lu spasso de li sierpe so’ i ceppune,  
Lu spasso de li maste so’ i sculare,  
Lu spasso de li libre so’ i rutture.  
Si vuò’ sapere lu meglio spassare:  
Quanno me spasso nu poco cu’ buie.

*Il piacere del ventre: il pane.  
Il piacere del vino: la gola.  
Il piacere della lepre: la tana.  
Il piacere delle serpi: i cepponi.  
Il piacere dei maestri: gli scolari.  
Il piacere dei libri: i dottori.  
Sei vuoi sapere il miglior piacere:  
quando mi prendo piacere con voi.*


# 32

Mamma, che de fìgliet’ haie paura,  
Voglio vedere si la saie guardare.  
Carrie pret’ e fràveche li mmura,  
’Mmocc’ a la porta toia na torra faie;  
Po’ la ’nzierre cu sette mascature,  
Comm’ a ’na casciulella de denare.  
Si qua' ghiuorno me tenta la fortura  
Scasso li pporte e la veng’ a truvare.

*Mamma, che di tua figlia hai paura,  
voglio vedere se la sai guardare.  
Disloca macigni, fabbrica le mura,  
davanti alla porta ergile una torre.  
Serrala poi con sette serrature  
come una cassa piena di tesori.  
Ma se qualche giorno mi tenta la sorte  
io scasso le porte e la vengo a trovare.*


# 33

Mamm’, ’u scurpione m’ ha muzzecato:  
E m’ have fatta ’na ’rossa feruta.  
Sapisse lu relore che m’ ha dato,  
Senza cacciare sango m’ ha feruta.  
A du lu ’nciarmatore ge so’ stato;  
Nisciuna mericina gi ha pututo.  
Sentite la risposta ca m’ ha dato:  
Fatte sanare da chi t’ ha feruta.

*Madre, lo scorpione mi ha morsicata.  
Tu non sai la ferita che mi fece.  
Tu non sai il dolore che mi diede.  
Madre, senza spargere sangue mi ha ferita.  
Dall’inciarmatore sì, ci sono andata.  
Medicine? Nessuna ci ha potuto.  
Sentite la risposta che mi ha dato:  
fatti sanare da chi ti ci ha ferita.*


# 34

Maretatella mia, maretatella,  
Chi te l’ ha dato ’stu brutto marito ?  
E maritet’ è brutt’ e tu si’ bella,  
Purtàtel’ a cagnar’ a lu cannito.  
A lu cannito ge stanno li ccanne,  
A li ggalere l’ àrev’ e li ’ntenne.  
Si t’ haie da maretà’, fatte li panne:  
L’ auciello nu’ bola senza penne.

*Maritatella mia, maritatella,  
chi te l’ha datto quel brutto marito?  
E tuo marito è brutto e tu sei bella:  
su, vattelo a cambiare giù al canneto.  
Nel canneto ci stanno le canne,  
sulle galere gli alberi e le antenne:  
se t’hai da maritare, fatti il corredo,  
ché l’uccello non vola senza penne.*


# 35

Me voglio fare ’na scuppett’ a miccia,  
Ge voglio ire quatto iuorn’ a caccia.  
Sott’ a ’na ripa truvaie nu riccio,  
Le mengo quatto bott’ e nu’ lu faccio.  
Subetamente ge cagnaie lu miccio,  
La scuppetta me fice catenaccio.  
I’ nu’ chiagno ch’ aggio perdut’ ’o riccio:  
Chiagno nennella mia ca nun z’ affaccia.

*Mi voglio fare uno schioppétto a miccia:  
ci voglio andare quattro giorni a caccia.  
Sotto a una ripa ci trovai un riccio:  
quattro botte gli meno e non lo faccio.  
E subito subito ci cambio la miccia,  
ma lo schioppétto mi fa catenaccio.  
Non piango ché ho perduto il riccio:  
piango a nennella mia che non s’affaccia.*


# 36

Mìsero me! so’ pòvero marvizzo,  
Tengo lu pizzo abbampato de fuoco.  
Vene lu cacciator’ e m’ adderizza,  
’Ncopp’ a ’sta vita mia fa fest’ e ghiuoco.  
Po’ m’ have ’mmane e tutto me spellizza,  
Po’ me ge mette a chill’ ardente fuoco.  
Cussì è la ronna quanno se ’ncrapizza,  
Me port’ a l’ uort’ a cògliere viole.

*Misero me! Son povero tordo,  
tengo la testa una vampa di fuoco.  
Viene il cacciatore e mi stordisce:  
di questa vita mia fa festa e gioco.  
Poi m’ha per le mani e mi finisce:  
mi ci mette in quell’ardente fuoco.  
Così è la donna quando s’incapriccia:  
mi porta all’orto a cogliere viole!*


# 37

Mìsero me! so’ povero surdato,  
La mia lebertà l’ aggio perduta.  
Aggio mangiato pane de furzato,  
E acqua cu li vierm’ aggio bevuta.  
Mamm’ e patre m’ hann’ abbannunato,  
Li megli amice mie m’ hanno traruto.  
Si lu cielo me scappa da surdato,  
Voglio fà’ pace cu chi m’ha traruto.

*Misero me! Son povero soldato;  
la mia libertà io l'ho perduta.  
Ho mangiato pane di forzato  
e acqua con i vermi ne ho bevuta.  
Mamma e padre m’hanno abbandonato;  
i meglio amici miei m’hanno tradito.  
Se il cielo me ne scampa da soldato  
vo’ far pace con lei che m’ha tradito.*


# 38

Musso d’ argiento mio, musso d’ argiento.  
Si’ piccerella e tiene dui’ amante,  
Un’ è de oro e ’n auto d’ argiento,  
Dimme, figliola, a chi vuò’ bene tanto?  
I’ chillo d’ oro nu’ lu stimo niente;  
Chillo d’ argient’ è lu pròpri’ amante.  
Ma si pe’ sciorta se càgnen’ i viente,  
Voglio chiù ben’ a buie ch’ a ’n at’ amante.

*Muso d’argento mio, musetto d’argento,  
sei una bambina e già tieni due amanti.  
Il primo è d’oro e il secondo d’argento.  
Ma tu dimmelo, nenna: a chi vuoi bene?  
— Io a quello d’oro non lo stimo niente,  
quello d’argento solo è il vero amante.  
E se per sorte si cambieranno i venti  
voglio più bene a voi che a un altro amante.*


# 39

’Na nenna bella quanno se marita,  
Se crede ca lu pàlli’ ha pigliato.  
Quatto iuorne ch’ è stata c’ ’u marito  
Deventa comm’ a scròccua spennata:  
E po’ se vota ’nfacci’ a lu marito:  
Uh nu’ m’ avesse maie maretata!  
Meglio m’ esse restata vecchia zita,  
Nun patarria ’sti ppene che pate.

*La bella nenna quando si marita  
si pregia d’aver tolto un gran tesoro.  
Ma passati presto gli sponsali  
eccotela chioccia spennacchiata!  
Poi si rigira in faccia al marito:  
che non mi fossi giammai maritata!  
Meglio assai restare vecchia zita:  
non patirei le pene che mi date.*


# 40

Nàpule bell’ e Surriento cevile,  
Surriento me convene d’ avantare.  
A Surriento ge sta l’ ària suttile;  
Chi sta malat’ a Surriento se sana.  
Si sta malata tanto bella mia,  
I’ ge la porc’ a Surrient’ a sanare.

*Napoli bella e Sorrento civile;  
Sorrento più mi giova di vantare.  
A Sorrento c’è l’aria gentile;  
chi sta malato là si può sanare.  
Se sta malata tanto la mia bella  
me la porto a Sorrento a rifiorire.*


# 41

Nàpule bello ne vurria li ccase,  
E da Salierno la farra e lu riso;  
Castiellammare la tela che trase,  
E ’na nenna ca cose li ccammise;  
D’ Arola ne vurria li ccerase,  
Da Surriento li ffiche paravise:  
Da ’ssu mussillo ne vurria nu vaso:  
Moro cuntent’ e vavo ’mparaviso.

*Napoli bella ne vorrei le case  
e di Salerno il farro ed il riso.  
Di Castellammare le tele pregiate  
e una fanciulla a farne camicie.  
D’Arola ne vorrei le cerase  
e di Sorrento i fichi paradiso.  
Di ’sta boccuccia ne vorrei un bacio:  
muoio contento e vado in paradiso!*


# 42

Nenna che stai’ affacciat’ a ’sta fenesta,  
Famme ’na ’ràzia e nun te ne trasire.  
Càlame nu capillo da ’sta trezza,  
Mòllal’ abbascio ca voglio saglire.  
Quanno so’ arrivat’ a ’sta fenesta,  
Me piglie ’mbraccia e me puort’ a dormire;  
Quanno simm’ arrivat’ int’ a lu lietto,  
Mannai’ a i vische de chi vo’ durmire!

*Nenna, che t’affacci  
da questa finestra:  
fammi grazia,  
non nasconderti.  
Ma sciogliti  
un capello dalle trecce.  
Lascialo scendere  
ché voglio salire.  
E quando sarò arrivato  
alla tua finestra  
prendimi in braccio  
e portami a dormire.  
Però quando saremo nel tuo letto  
sia maledetto chi ci vuol dormire!*


# 43

Nu iuorno me chiammaie ’na massesa,  
Che fosse iuto nu zumpo a la casa.  
I’ me lassaie cu’ carrera tesa;  
Essa c’ ’a port’ aperta dice: trase.  
M’ apparicchiaie ’na tàvola mesa,  
Nu curtulluccio, lu ppane e lu ccaso.  
Sapisse che vuleva la massesa!  
A l’ ùtemo volea fà’ la surrasa.

*E mi chiamò un giorno una Massese,  
che volassi in un salto alla sua casa!  
Io mi lanciai di carriera tesa  
e trovo lei, la porta aperta, e: — Trase.  
E poi mi accoglie col desco imbandito:  
un coltelluccio, il pane ed il cacio.  
Ma sapeste alla fine la Massese: nel piatto  
non vuol lasciarci proprio niente!*


# 44

Nu iuorno me ’mmarcaie cu’ nu turrese,  
Credenno d’ arrecchire la mia casa.  
Tanto ch’ era nòbel’ e curtese,  
Si era ronna ge deva nu vaso.  
A Torre me facea lu pizz’ a riso  
E ’n Zardegna la còppua ’ncapa me ’ncasa.  
Nun voglio navecare chiù turrise;  
Chiuttosto vogl’ i’ a fare lu vastaso:  
Ge voglio prïà’ Dio e santa Rosa:  
Me fàceno turnà’ priest’ ’u paese.  
Si ’stu viaggio durava ’n atu mese,  
Manco ’i ppelle ge purtav’ â casa.

*Io mi imbarcai un dì con un Torrese,  
credendo di arricchire la mia casa.  
Lui era bello e tanto nobile e cortese  
che se era donna non glie lo negavo un bacio.  
A Torre mi faceva il bel sembiante  
e in Sardegna poi mi fa servir da mozzo.  
Chi ci naviga più con i Torresi!  
Preferisco fare lo scaricatore al porto.  
E vo’ pregare Dio e santa Rosa  
che mi lascino tornar presto al paese:  
ché se l’ingaggio mi durava un altro mese  
manco la pelle riportavo a casa.*


# 45

Nu iuorno me ’mparai caudararo,  
E chest’ è la megli’ arte che me trovo.  
Comme ne iette pe’ dint’ a Lustrano,  
Li ccaudare vecchie li faccio nove.  
Vene ’na ronna cu’ a sartània ’mmano:  
Siè masto mio, conciamìa bona.  
I’ ne vurria vuttare quanno maie:  
Quanto chiù cerco, chiù pertòsere trovo.

*Un giorno mi imparai calderaio: e questa  
è la meglio arte che mi trovo.  
Ecco che me ne andavo per Lustrano:  
— Caldaie vecchie ve le metto a nuovo!  
Viene una donna col tegame in mano:  
— Sie’ mastro mio, conciamela buona!  
Io ne vorrei sgranare a più non posso,  
ché quanti più ne cerco, di buchi, più ne trovo.*


# 46

Nu iuorno stevo cu’ li mieie penziere,  
E dinto san Francisco m’ arorava.  
Diceva paternuost’ e miserere,  
Comm’ ’u sòlito mio soleva fare.  
Scappa la lampa e rompe la lumera,  
I’ stev’ ’a sott’ e l’ ebbe da pavare.  
Vi’ quant’ è granne la fortura mea:  
I’ vaco pe’ fà' buon’ e faccio male.

*Io stavo un giorno con i miei pensieri,  
a san Francesco, e tra me e me pregavo.  
Dicevo paternostri e misereri  
come al solito mio io soglio fare.  
Scappa la lampada e se ne svelle il lume:  
e io che stavo sotto l’ebbi da pagare.  
Vedete quant’è grande la fortuna mia:  
voglio far bene, finisco a fare male!*


# 47

Nun aggio comme fà’ pe’ te parlare:  
Vestire me ge voglio cappuccino.  
’Mmocc’ a la porta veng’ a tuzzuare:  
Famme la caretà, nennella mia.  
Chella me disse: n’ aggio che te dare,  
Aggio fenuto lu ppan’ e lu vino,  
Lu lietto è fatto, si te vuò’ cuccare.  
— Chesto ieva truvanno, nenna mia.

*Ma come faccio per poterti parlare?  
Mi voglio vestire da pio cappuccino  
e alla tua porta poi vengo a bussare:  
— Fammi la carità, figliola mia.  
E lei mi dice: — Non ho che dare.  
Mi son finiti il pane ed il vino.  
C’è il letto fatto, se ti vuoi coricare.  
— Io non cercavo altro, nenna mia!*


# 48

Nun ze pozza palazzo fravecare,  
Si n’ accummenza da li pperamenta;  
Nun ze pozza la terra sgariare,  
Si nun ge stanno li sett’ alimente;  
Nun ze pozz’ a la ghièsia prerecare,  
Si nun ge sta nu pòpolo d’ aggente;  
A lietto frisco nun te ì’ a cuccare,  
Si nun ge sta ’na nennella valente.

*Palazzo nuovo non si può fabbricare  
se non s’inizia dalle fondamenta.  
Chi saprebbe arare la terra  
se vengon meno i sette alimenti?  
Alla chiesa, poi, come predicare  
se manca il gran concorso della gente?  
In letto fresco non ti ci coricare:  
a meno che...  
non ti ci trovi una nenna valente!*


# 49

O mamma, mamma, Francischiello voglio:  
Francischiello vogli’ e Francischiello me piglio.  
Quanno iamm’ a la ghièsia a dire: voglio,  
Tutte dui’ a ’na mamma parimmo figlie.  
Iss’ è bellillo e i’ so’ dellicata,  
Simmo passate pe’ ’n’ accia de seta,  
I’ pe’ dispietto me gi ’o mecc’ a lato:  
Chi nun gi ’o pò vedè’ che schiatt’ e crepa.

*O mamma, mamma!  
Io a Francischiello voglio.  
A Francischiello voglio  
e a Francischiello mi piglio.  
E quando siamo all’altare  
a dire: «Sì, voglio!»,  
o non ci prenderanno forse per gemelli?  
Lui è caruccetto e io delicatella:  
siamo tessuti d'un sol fil di seta.  
Io per dispetto me lo tengo a fianco  
e chi non ce lo può vedere,  
che lo strazi l’invidia.*


# 50

Palazziello de fierro ben guarnuto,  
Vicino nun ge ponn’ ’e ccannunate.  
Ge lu vurria fare nu sternuto.  
’Nterra lu palazziell’ è sgarrupato.  
La gente da dinto chiàmmano aiuto:  
Chi è lu giuveniello tant’ armato?  
Facite festa, che l’ aggio vinciuto  
’Sta nenna cu’ seciento ’nnammurate.

*Palazzo amato, di ferro, ben guarnito,  
che non ci posson nulla cannonate.  
Io ci vorrei fare appena uno sternuto  
e già il palazzotto è sgarrupato.  
La gente dentro va chiamando aiuto:  
— Chi è quel giovanotto tanto armato?  
Fate festa, ché ho vinto  
la nenna mia su seicento innamorati.*


# 51

Rusella, che nascist’ a lu risierto,  
Maie pe’ me aracquata ge foste.  
Nu’ me fa ire pe’ lu munno spierto,  
Comm’ a la nave che ge va a lu puorto.  
La nave, quanno perde lu trinchetto,  
Subetamente va truvanno puorto.  
I’ a li stràzie tuoie nu’ sto suggetto:  
Si sto ’mbassa fertura, nun zo’ muorto!

*Rosella che nascesti nel deserto,  
mai da me irrorata tu fosti.  
Non farmi andare per il mondo sperso  
come la nave che va cercando porto.  
Alla nave se perde il trinchetto  
altro non resta che cercarsi un porto.  
Agli strazi tuoi io non sto soggetto:  
sto con la nera sorte, ma non son morto.*


# 52

Se ne scenne lu sole e se fa notte,  
Chi me vo’ bene stasera nu’ vevo.  
Lu surore me vene de la morte,  
Penzo che nott’ è fatt’ e nu’ la vevo.  
’Mmocc’ a la porta lasso la risposta;  
Fenestella che nu’ luce cannela,  
A tutte ve ge lass’ ’a bona notte:  
Pe’ me nu’ mancarrà la bona sera.

*Inclina il sole e si fa notte;  
chi mi vuol bene stasera non vedo.  
Il sudore mi bagna della morte;  
penso ch’è fatta notte e non lo vedo.  
Alla porta lascio la risposta;  
finestrella senza luce di candela,  
io vi lascio con la buona notte:  
per me non mancherà la buona sera.*


# 53

Sera ge iette e lu marito g’ era,  
Ge la faciette la mala nuttata:  
Me ge mettiette sott’ a la lettera;  
Comm’ a lu ragno ieva pe’ la casa.  
Ricette lu marit’ a la mugliera:  
Ched’ è tanto rummore pe’ la casa?  
Ruorme, marito mio, te venga bene:  
Chess’ è la iatta che sempe ge trase.

*Di sera ci andai, ci trovai il marito  
e me la feci una mala nottata!  
Mi nascosi per bene sotto al letto:  
come un ragno strisciavo per casa.  
Disse il marito a chi gli dorme al fianco:  
— Perché tanto rumore per la casa?  
— Dormi, marito mio, ti venga bene:  
questa è la gatta che sempre s’infila.*


# 54

Sera passaie pe’ dinto a nu vico,  
Vidde ’na fica càrreca de prune.  
Stenno la mana pe’ la scutuare:  
Cadèvano percoche tanto l’ una!  
S’ addona lu patrone da luntano :  
Sta attiento ’un me scarpise ’sti mellune.  
I’ cu’ la scusa de li mmulignane,  
Cuglieva nucepèrzech’ e mellune.

*Una sera passai nel ventre di un vico:  
vedo quest’albero colmo di frutti.  
Stendo le mani, lo scuoto, ne cadono  
pesche più grandi di meloni!  
Se ne addiede il padrone da lontano:  
— Sta’ attento costì, bada a quei meloni.  
E io timoroso delle melanzane  
coglievo noci persiche e meloni.*


# 55

Sera passai’ e tu, bella, durmive.  
Tutto ’stu giardeniello cammennaie:  
Dinto ge steva ’na fica ientile,  
I’ pe’ crianza mia nu’ la tuccaie.  
Po’ te faciette ’n’ ata curtesia,  
Stive scuvert’ e i ’te cummigliaie.  
’E una cosa ge restaie currivo:  
Fuoco allummat’ e nu’ me scaglientaie!

*Di sera passavo e tu, bella, dormivi.  
Io in tutto il tuo giardino camminai.  
E in mezzo al giardino un albero pregiato,  
ma per scrupolo mio me ne scansai.  
Con te poi fui più cortese ancora:  
ti eri scoperta e io ti ricoprii.  
Di una cosa soltanto ci rimasi male:  
il fuoco era acceso e io non mi scaldai.*


# 56

Sia beneritto chi fece lu munno,  
Chi ce lu fice lu sapette fare.  
Face primma la nott’ e po’ lu iuorno,  
E lu sapette crèscer’ e mancare.  
Po’ ge fice lu mare tuorno tuorno,  
Ge fice li vascielle pe’ navegare:  
E po’ te fice a te, penta palomma,  
E te ge fice pe’ me ’ncuïtare.

*Sia benedetto chi fabbricò il mondo,  
ché chi lo fece sì che seppe fare!  
Fece prima la notte e dopo il giorno,  
e poi li seppe crescere e scemare;  
poi fece il mare, tutt’intorno intorno,  
e fece i bastimenti a navigare.  
E poi fece te, colomba lucente,  
e ti ci fece per il mio tormento.*


# 57

Si t’ haie da ’nzurà’, pigliala bella,  
Nu’ tanta bella che te fa paura.  
Pigliatella nu poco vrunuttella,  
Che sia rellecat’ a la centura.  
Ca si tu l’ hei ’a fà' quacche bunnella,  
Sparagne seta, ’nforr’ e cusetura.  
E si tu t’ haie da fà’ ’n’ abbracciatella,  
Comm’ abbracciasse nu mazzo de sciure.

*Sposarti devi?  
E allora ascolta: pigliatela bella,  
però non troppo. Ché poi ti fa paura.  
Pigliala bruna e generosa,  
ma che sia delicata alla cintura.  
Così se devi farle in dono una sottana  
risparmi fodera e seta e cucitura.  
E se vuoi farle poi un’abbracciatella:  
come abbracciassi un mazzo di fiori!*


# 58

Si vuò’ sapè’ lu spasso de li ddonne  
Quanno li maretielle fore vanno:  
Lu fuso e la conocchia s’ annasconne,  
Li muorze saporite po’ se fanno.  
Po’ se fanno la capa tonna tonna,  
Li ricciulille li mette a la banna;  
Po’ vene lu marit’ e la ’ncutogna:  
Comme a cumeta pare ’na vota l’ anno.

*Lo vuoi saper lo spasso delle donne  
quando il caro marito sta in viaggio?  
Fuso e conocchia presto nascosti  
e bocconi di lusso che si fanno!  
S’arricciano i capelli tutt’intorno  
e gli vien l’uzzo di un taglio brioso!  
Ma torna il marito e per bene le scuote:  
mala cometa passa una volta l'anno.*


# 59

Songo venuto pe’ te parlà’ chiaro:  
Si me vuò’ dare fìglieta; che dice?  
A do’ la trovo, l’ abbraccio e la vaso;  
E po’ te pavo lu danno che fice.  
Tu a la corte vaie: a la corte vengo.  
Cu’ li recare m’ accordo l’ amice.  
Tu te ne vaie cu’ figlieta vasata;  
I’ me ne vaco cuntento e felice.

*Sono venuto per parlarti chiaro.  
Vuoi darmela tua figlia? Che decidi?  
Dove la trovo me l’abbraccio e bacio;  
poi il danno fatto — è inteso — te lo pago.  
Parliamo franco, non tergiversiamo.  
Io coi denari ho dalla mia gli amici.  
Tu te ne vai con tua figlia baciata:  
io me ne vado contento e felice.*


# 60

Te gi allicuorde quanno nuie metèvene?  
Appier’ appiero t’ apruiev’ ’u ggrano:  
Facev’ ’i mazzetielle’ e te li devo,  
Pe’ te ge dà’ tu pìzzec’ a ’sta mana.  
Essa se vota e dice: oh mara mene!  
Nun ne facimmo li ggent’ addunare.  
I' le dicette : Amore ’un ha’ paura;  
Saccio l’ ammore comme s’ ha da fare.

*Te ne ricordi quando si mieteva?  
Ti stavo dietro e ti porgevo il grano:  
facevo covoncini e te li davo,  
poi ti rubavo un pizzico alla mano.  
E lei si volta e: — Povera me!  
Non ne facciamo indovinar la gente.  
Io le risposi: — Amor non ha paura.  
Io so l’amore come s’ha da fare.*


# 61

Tenga ’na famma che me mangiarria  
Nàpule ’ntornïato de panelle  
Tengo ’na sete che me vevarria  
Castiellammare cu li ffuntanelle;  
Tengo nu passo che caminarria  
Caruotto, Puzzuchiano e Trasaella;  
Tengo nu suonno che m’ addurmarria  
Cincucient’ anne cu’ nennella bella.

*Tengo una fame che mi mangerei  
Napoli contornata di panelle.  
Tengo una sete che mi beverei  
Castellammare con le Fontanelle.  
Tengo un passo che camminerei  
Carotto, Pozzopiano e Trasaella.  
Un sonno tengo, che mi dormirei  
cinquecent’anni con nennella bella.*


# 62

Uocchie nerill’ e core de diamante,  
Comme te vuò’ levare de ’sta mente!  
Sòngheno li vicine che tiene accanto:  
M’ hanno mannato a fà’ lu tradimento.  
I’ voglio prïà Di’ e tutte li sante.  
Che me levàsser’ ’a ’stu fuoc’ ardente.  
Si ’st’ uocchie mie schiòppen’ a lu chianto,  
Ge vonno maccator’ ogne momento.

*Dolci occhi neri e cuore di diamante,  
come mi ti cancello dalla mente?  
Son quei vicini che ti tieni accanto  
che m’han fatto di nascosto il tradimento.  
Io prego a Dio e insieme a tutti i santi  
che mi levassero dal tuo fuoco ardente.  
Se gli occhi miei poi sbocciano in pianto  
che serve ch’io li asciughi ogni momento?*


# 63

Ve manno cientomìlia bone sere,  
Ve ge le mann’ a la napulitana.  
Tu scinn’ e miette l’ uogli’ a li ccannele,  
Che spassà’ ge vulimino fin’ a dimane.  
Si pe’ sciorta lu suonno te vene,  
Comme te vene t’ ’u fai’ a passare.  
Si mamma toia me volesse bene,  
Cu’ buie me lassarria fin’ a dimane.

*Vi mando centomila buone sere,  
e ve le mando alla napoletana!  
Tu scendi e metti l’olio alle candele:  
ché ci vogliamo spassare oggi e domani.  
Ti venisse sonno, per caso? E se ti viene,  
come ti viene così lo fai passare.  
Se mamma vostra poi mi volesse bene,  
con te mi lascerebbe... oggi e domani!*


# 64

Vì’ che faciette dommèneca matina;  
Me ne iett’ a mangiar’ a Posetano;  
Me mangiale nu puorco e ’na gallina,  
Nu pucuriello cu’ tutta la lana;  
De maccarune nn spurtiello chino,  
De palatelle na ’nfurnata sana.  
Doppo ’stu ventre mio nun era chino,  
Menava tuocco comm' a 'na campana.

*Lo sai che ho fatto domenica mattina?  
A Positano me ne andai a mangiare:  
e mi mangiai un porcello e una gallina  
un agnellino senza tôr la lana  
di maccheroni una zuppiera sana  
e pure un’infornata di panelle.  
Ma dopo questo ventre mio non era sazio  
che suonava desolato come una campana.*


# 65

Vurrì’ addeventare ’na restina.  
’Mmocc’ a la porta toia fà’ na separa.  
Quanno ge vai’ a ’scire la matina,  
I’ ’ncuoll’ a te me ge vorri’ afferrare.  
Tu me dicisse: làsseme, restina,  
La mess’ è asciut’ e nun me fai’ arrivare.  
— Tanno te lasso a te, nennella mia,  
Quanno m’ he’ ’itto che me tuorn’ âmare.

*Vorrei diventare un arbusto antico,  
fare una siepe impervia alla tua porta.  
E quando tu usciresti ogni mattina  
io addosso a te mi ci vorrei avvinghiare.  
Tu mi diresti: — Lasciami, restìna,  
la messa è uscita e non mi fai arrivare.  
— Tanto ti lascio a te, nennella mia,  
quando m’hai detto che mi torni a amare.*


# 66

Vurrì’ addeventare nu muschillo,  
Me ne iarria ’mbracci’ a nenna bella.  
Me ne vurria zucare lu sanguillo,  
Comme ’na vespa l’ uva muscarella.  
Cielo! quant’ è doce lu sanguillo:  
Nu’ me ne partarria pe’ ’n aterno.  
Dint’ a ’stu luogo ge ne stanno mille:  
Tu sol’ a l’ uocchie mie si’ la chiù bella.

*Vorrei diventare un bel moschillo  
per librarmi in braccio alla mia bella.  
Me ne vorrei centellinare il sangue  
come una vespa l’uva moscatella!  
Ma quanto è buono questo miele! Cielo,  
non me ne strapperei fino in aeternum.  
In questo luogo ce ne stanno mille:  
tu sola agli occhi miei sei la più bella.*


# 67

Vurrei addeventare nu picciuòttuo,  
Cu’ ’na langella ’ncuollo vennenn’ acqua.  
Me ne iarria pe’ ’sti palazzuòttue:  
Belle fèmmene mie, chi vo’ acqua?  
Se vota ’na figliola da là ’ncoppa:  
Chi è ’stu piccerillo che venn’ acqua?   
I’ me voto cu’ parol’ accorte:  
So’ làcreme d’ amor’ e nun è acqua!

*Vorrei diventare un bel picciotto  
con un orcetto in spalla a vender acqua.  
Me ne andrei in giro per ’sti palazzotti:  
— Belle signore, chi ne vuol acqua?  
Si volta una figliola alla finestra:  
— Chi è questo piccino a vender acqua?  
Io le rispondo con parole accorte:  
— Son lacrime d’amore e non è acqua!*


# 68

Vurria fare comme fa la quaglia,  
’Nterra s’ apos’ e li guste se piglia.  
Ge va lu cacciator’ a fà’ la caccia,  
E po’ dice a lu cane: Pigliatilla.  
Vene lu cane e nu’ porta la quaglia:  
Lu cacciatore còllera se piglia.  
Nun ge serve che faie lu saglia saglia,  
Quanto chiù ’ncoppa vaie chiù butte piglie.

*Potessi fare come fa la quaglia:  
si posa al suolo e i suoi gusti si piglia.  
Il cacciatore ci va a farle la caccia  
e dice al cane: — Prendila, forza!  
Torna il cane al padrone, ma... senza quaglia:  
e il cacciatore collera si piglia!  
Non serve far tutto questo sali sali:  
quanto più tu t’innalzi, più botte pigli.*


# 69

Zi’ munacella cu’ ’stu manto pinto,  
Vaie dicenno ca te tu vuò’ fà’ santa,  
Mo ca tu si’ arrivato a l’ anno vinte:  
Voglio lu maretiello, chist’ è lu manto.  
Me voglio fà ’na scala tutto vinche,  
Po’ voglio scalïare ’stu cummento,  
Lu voglio scalïar ’a for’ e dinto:  
A do’ è zi’ munacella, ca n’ ’a sento?

*Zi’ monacella mia, con questo manto pinto  
tu dici a tutti che vuoi far la santa!  
E poi di anni quanti ne hai? Già venti?  
— Voglio il maritiello, tenetevi il manto.  
Io voglio farmi una scala di rami leggeri:  
lo voglio scalare bene ’sto convento,  
lo voglio scalare da fuori e da dentro.  
Dov’è zi’ monacella mia, ché non la sento?*


NOTA
---

<a rel="license" href="http://creativecommons.org/licenses/by-sa/4.0/"><img alt="Creative Commons License" style="border-width:0" src="https://i.creativecommons.org/l/by-sa/4.0/80x15.png" /></a><br />This work is licensed under a <a rel="license" href="http://creativecommons.org/licenses/by-sa/4.0/">Creative Commons Attribution-ShareAlike 4.0 International License</a>.
