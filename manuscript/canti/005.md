# 5 — Bella figliola, lu ’nfierno t’acquiste

Bella figliola, lu ’nfierno t’acquiste,  
Lu santu paraviso perdarraje;  
Te iste a cunfessà’ nu’ r’ ’o deciste  
Le pene e li trummienti che me raie;  
Le pene e li trummienti stanno scritte  
Vene ’nu juorne che li leggiarraie,  
E le leggiarraie fuoglie pe’ fuoglie,  
Ne’, quantu male me vuo’, bene te voglio.

_Bella figliola, l’inferno ti acquisti  
e il paradiso santo perderai.  
Ti andasti a confessare e non dicesti  
le pene ed i tormenti che mi dai?!  
Le pene ed i tormenti stanno scritti,  
e verrà quel giorno che li leggerai,  
e li leggerai foglio per foglio:  
nenna, quanto male mi vuoi, bene ti voglio._

