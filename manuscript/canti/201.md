# 201
  
Ch’addore de caruofene, che sento!  
’Mpietto a nennella mia nce sta ’na schianta.  
Chiste nu so’ caruofene, né amente,  
È ’o sciato ’e nenna mia ch’addora tanto.  
Si quaccheruno me la tene mente,  
Nce lu faccio pigliare l’uoglio santo;  
E si mammeta toja n’è cuntenta,  
Tu munacella e i’ monaco santo.

*Che odore di garofani che sento...!  
Ce ne sta un mazzo in petto a nenna mia!  
Questi non son garofani, né menta:  
è fiato di nenna mia che odora tanto!  
Se qualcuno me la guarda con la voglia  
glie lo faccio pigliare l’olio santo!  
E se mamma tua di noi non è contenta  
tu ti fai monachella e io monaco santo.*


