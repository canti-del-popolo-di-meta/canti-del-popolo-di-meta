# 134
  
Int’a lu ’nfierno nce sta ’nu tauto,  
Sta tutto re pece ’mpeciato;  
Dinto nce sta ’nu sbirro fujuto,  
Che porta lu riavulo carcerato,  
Iette a lu ’nfierno, ca nce fuje mannato,  
Tant’era chino, ca i’ nu ’nce capeva.  
Nce truvaje ’a Giura ’ncatenato,  
Mme fece luogo, ca me cunusceva.  
Iette pe’ me vutà’ dall’autu lato,  
Truvai a ninno mio, che tanto chiagneva,  
Me risse: — « Nennella mia, crurele e cara,  
« Chello che patesco io ’o patesco pe’ te! »

*Dentro l’inferno c’e un ferètro,  
sta tutto di pece impeciato:  
e dentro ci sta la larva d’uno sbirro  
che porta il diavol carcerato.  
Andai all’inferno, ché ci fui mandato,  
tanto era pieno che io non ci stavo.  
Ci trovai Giuda incatenato,  
mi fece posto, ché mi conosceva.  
Feci per girarmi dall’altro lato,  
trovai nino mio, che tanto piangeva.  
Mi disse: — « Nenna mia, crudele e cara,  
quello che patisco io lo patisco per te! »*


