# 154
  
Quanto si’ brutto, ca puozz’esse[re] acciso,  
’Nganne la puozz’ ave’ ’na scoppettata,  
E nce puozze murire comme ’e ’mpiso,  
Senza li lume e li cannele ’ncapo.  
Vint’ anne puozze stà’ ’ngalera ’nvita,  
Vint’ anne puozze stà’ a lietto perciato;  
Poi tante vote puozze essere accise,  
’Nfino che truove ’n’ata ’nnammurata.

*Quanto sei brutto, che tu possa esser ucciso!  
Possa coglierti in gola fucilata  
e possa morire come un impiccato  
senza i lumi e le candele in capo.  
Venti anni possa stare in galera a vita  
venti anni ancora a letto atrofizzato.  
Poi tante volte ancora essere ucciso  
fino a che trovi un’altra innamorata.*


