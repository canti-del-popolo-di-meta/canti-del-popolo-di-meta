# 174 — Nu iuorno me chiammaie ’na massesa

Nu iuorno me chiammaie ’na massesa,  
Che fosse iuto nu zumpo a la casa.  
I’ me lassaie cu’ carrera tesa;  
Essa c’ ’a port’ aperta dice: trase.  
M’ apparicchiaie ’na tàvola mesa,  
Nu curtulluccio, lu ppane e lu ccaso.  
Sapisse che vuleva la massesa!  
A l’ ùtemo volea fà’ la surrasa.

*E mi chiamò un giorno una Massese,  
che volassi in un salto alla sua casa!  
Io mi lanciai di carriera tesa  
e trovo lei, la porta aperta, e: — Trase.  
E poi mi accoglie col desco imbandito:  
un coltelluccio, il pane ed il cacio.  
Ma sapeste alla fine la Massese: nel piatto  
non vuol lasciarci proprio niente!*


