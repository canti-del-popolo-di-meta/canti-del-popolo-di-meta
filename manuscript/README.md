# Canti popolari della Penisola Sorrentina

*a Laura Celentano  
di Meta  
per la quale imparammo  
quanto di greca umanità ci fosse in noi  
quanto di disumano in Grecia*

La presente è una selezione, da me curata, di canti popolari. Il lavoro fa parte di un più ampio progetto di recupero e digitalizzazione di documenti significativi per la storia della poesia popolare in Penisola Sorrentina.

Al lavoro di digitalizzazione ne ho poi affiancato uno di «traduzione» in lingua italiana, col quale mi sono proposto un duplice scopo: da un lato, fare in modo che questi testi siano appetibili ad un pubblico più ampio; dall'altro, dedicarmi ad un esercizio personale di approfondimento della lingua, dello stile e della cultura di cui i Canti sono espressione.
