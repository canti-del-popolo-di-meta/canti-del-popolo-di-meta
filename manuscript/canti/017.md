# 17  
  
Nc’esce lu sole la matina all’arba,  
Nc’asciutta ’a rusatella ’ncoppa all’erbe;  
Quanno cammine re ’su bellu garbe,  
Nce faje ammaturà’ le frutta acerbe.  
Quanno parlate cu ’su musso ’a garbo,  
A i malatielle resana la frebbre,  
Pe’ piglià’ ’sa nenna re ’su bella garbe,  
Nce vônno cientemilia sorte d’erbe.

*Ed esce il sole la mattina all’alba,  
e asciuga una rosella tra le erbe.  
Quando fai sfoggio della tua bella grazia  
fai maturare pur le frutta acerbe.  
Codesto visetto quando ragionate  
ai malati fa scappar via la febbre.  
Per averla ’sta nenna pregiata  
servono centomila sorti d’erbe.*


