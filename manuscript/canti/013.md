# 13 — Si’ ghiute recenne ca nu’ tenghe renare

Si’ ghiute recenne ca nu’ tenghe renare?  
Si vuò, ca te lu presto ’nu turnese,  
Tengo ’na massaria ’ncoppa Ragnano,  
Tutta chiena re vacche e re vuoje,  
Tengo ’nu bastemiento ’miezo ’ô mare  
E tutto chine re recchini nuove;  
Si te ne viene cu’ miche ’na semmane,  
Io te ne voglio rà’ quante ne vuoje.

_Sei andata a dire che non ho denari?  
Vuoi che te ne impresti di tornesi?  
Tengo una masseria sopra Gragnano  
ch’è tutta piena di vacche e di bovi;  
tengo un bastimento in mezzo al mare  
ch’è tutto pieno di orecchini nuovi.  
Se te ne vieni con me una settimana  
io te ne voglio dar quanti ne vuoi._

