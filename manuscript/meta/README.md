# Canti del popolo di Meta

La presente è un'edizione digitale, da me curata, dei _Canti del popolo di Meta_, raccolti da Luigi Molinaro del Chiaro, e dallo stesso editi in Napoli nel 1879.

Questa edizione fa parte di un più ampio progetto di recupero e digitalizzazione di documenti importanti per la storia del folklore e degli usi e costumi popolari in Penisola Sorrentina. Questi canti, in particolare, rappresentano in modo piuttosto fedele i più vari aspetti della vita, i desideri, le paure e i sogni di chi abitava le nostre terre un secolo e mezzo fa.

Al lavoro di digitalizzazione ne ho poi affiancato uno di «traduzione» in lingua italiana, col quale mi sono proposto un duplice scopo: da un lato, fare in modo che questi testi siano appetibili ad un pubblico più ampio; dall'altro, dedicarmi ad un esercizio personale di approfondimento della lingua, dello stile e della cultura di cui i _Canti_ sono espressione.
