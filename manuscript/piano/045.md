# 45  
  
’Na nennella bella nu’ pozze mai morì’,  
Pozza campare ’nu megliaro d’anno.  
’Na nenna bella se maretarrie,  
’Nu giuvenìelle re ventirui anne,  
E i’ mescheniello songo re ventuno  
Undici mise e vintune juorne.  
Cielo, che mala sciorte aggio a ’stu munno,  
Eggio perso, nenna mia, pe’ ’nu scuorne.

*Una nenna bella non possa mai morire,  
possa campare un migliaio d’anni.  
Una nenna bella si mariterebbe  
con un giovane di ventidue anni.  
E io meschinello sono di ventuno  
undici mesi e ventuno giorni.  
Cielo, che mala sorte ho a questo mondo,  
ho perso nenna mia per un nonnulla.*


