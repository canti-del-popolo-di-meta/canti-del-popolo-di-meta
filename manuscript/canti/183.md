# 183
  
Jette a la chianca pe’ m’abbuscà’ ’n uosso,  
Pe’ me nce fare ’na menesta rassa.  
Nce truvaje ’nu cane tanto ruosso,  
Me corre ’ncuollo comme a Satanasso.  
Jette chiù ’nnante e nce truvaje ’nu fuosso,  
E cu’ lu pede nce jette da vascio  
Nu’ chiagno ca so’ ghiuto into a lu fuosso;  
Chiagno nennella mia ca mo’ me lassa.

*Andai al macello a procurarmi un osso,  
che ne potessi far minestra grassa.  
Ci stava un cane — giuro — grosso assai:  
mi salta addosso come un satanasso.  
Vado più avanti, ci incontro un fosso:  
io spingo il piede e mi trovai da basso.  
Non piango ché son caduto dentro al fosso:  
piango la nenna mia che mo’ mi lascia.*


